
## Tecrit Altında Çalışmak

Tecrit sizin en büyük düşmanınızdır. Tecrit altında çalışmanın size tek faydası kimse size karışmadan istediğiniz yeni teknolojiyi denemenize olanak tanımasıdır. Bunun dışında geçirilen zaman bütün şeyler size külliyen zarardır, özellikle yeterli öz disipline sahip değilseniz. Birlikte çalışmanın size kazandıracakları şöyle sıralanabilir:

- Bir problemi çözerken farklı bakış açılarına sahip geliştiricilerle tartışmak ve konuyu analiz etmek verimi oldukça artırır. Ayrıca bu kariyeriniz açısından da daha olumludur çünkü takım çalışanları birbirlerinin teknik bilgi dağarcığından faydalanıp kariyerlerindeki boşlukları daha hızlı doldururlar.

- Zorlu bir problemle karşılaştığınızda, motivasyonunuz daha yüksek olur

- Yazdığınız kodun diğer geliştiriciler tarafından kontrol edilmesi hataların erkenden tespitini kolaylaştırır

- Birlikte geliştirme yapmak CI/CD, TDD, version control sistemlerini etkin kullanma, iyi bir dokümantasyon gibi artık gömülü yazılım camiasında da kabul görmeye başlayan yöntemleri kullanmanız için sizi zorlar.

- Takımdakilerden biri işten ayrıldığında yapılan işi yakından bilen en az bir kişi daha olacağı için projenin devamı tehlikeye girmeyecektir.

Tabi takım içerisindekiler projenin birbirinden ayrılmış bölümlerinde yine tecrit altında çalışıyorsanız bu yazdıklarımın çoğu yine geçerli olmayacaktır. 
Mesleğe çok uzak olmayan farklı kaynaklardan beslenin. Sorunların çözümlerine farklı açılardan yaklaşmanızı ve yenilikçi yöntemler eliştirmenizi sağlar.
Kod yazmayı erteleyin. Gereksinimleri tam belirlemeden, tasarımı ayrıntılı bir şekilde yapmadan kod geliştirmeye başlamak size çok vakit kaybettirir, yanlış yollara sapmanıza neden olur.
Çalışan koda dokunmayın diye bir klişe vardır. Dokunulması gerekiyorsa dokunun tabi ama bunu yaparken 40 defa düşünün. Refactoring sanılandan daha ciddi bir iştir. Çok iyi test edin.
TDD’yi kullanın. “Gömülü sistemde donanıma bağımlısın TDD çok zor olur” demeyin çünkü öyle değil. Geliştirdiğiniz kodun büyük bir bölümünü TDD kullanarak geliştirebilirsiniz. Projeyi birbirine az bağımlı (loosly coupled) birimlere (units) ayırmak birlikte çalışırken de büyük kolaylık sağlar. Coverage hesaplayın.
Versiyon kontrol sistemlerinden herhangi birini değil git’i öğrenin. Herhangi bir arayüz mümkün olduğu kadar kullanmayın. Komut satırından işlemlerinizi yapın.
Open source bir projenin aktif katılımcısı (contributer) olun. 
Test ve devreye alma (deploy) işlerinizi otomatize edin. CI kullanın. El ile yaptığınız işlerden sizi kurtarır ve değerli zamanınızı size iade eder. Birlikte çalışırken bütün geliştiricilerin aynı ortamda test yapabilmesini sağlar.
Eğer yazılımcı olacaksanız yalnızca yazılıma odaklanın. Donanım işleri PCB tasarımı vs ayrı bir uzmanlık alanıdır. Yazılımda zaten öğrenmeniz gereken yeterince konu varken donanım tasarımı yapmak değerli vaktinizden çalar.
